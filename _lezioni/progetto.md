---
layout: page
title: Progetto di gruppo
permalink: /progetto/
nav_order: 2
---

# 💻📈💡 Progetto di gruppo


È possibile sostenere l’esame del corso Coding e Big Data in due modalità:

- Consigliato per chi ha frequentato la maggior parte delle lezioni: Progetto di gruppo (consegna e presentazione progetto durante l'ultima lezione il 13 dicembre 2024)
- Prova individuale della durata di 1h (durante le sessioni ufficiali di esame di Gennaio/Febbraio 2025)


## 🗓 Iscrizione

Per iscriversi all’esame nella modalità Progetto di gruppo sarà necessario compilare individualmente al form entro mercoledì 20 novembre. 

[Iscrizione al progetto di gruppo](https://forms.gle/Z1u7WhwSo5JgWurz6){: .btn .btn-blue }

Successivamente sarà necessario iscriversi ad uno degli appelli delle sessioni ufficiali per poter registrare il voto. 


## 📕 In cosa consiste

Il progetto sarà diviso in tre sezioni:

- 💻 **Coding** (40%)
    - Cosa fare: Sviluppare l’algoritmo R che risolve il problema assegnato.
    - Conoscenze necessarie: I concetti necessari a risolvere il problema sono stati spiegati nel mese di Ottobre.
    - Output: Codice R.
    - Consegna: Invio mail a vincenzo.nardelli@unicatt.it entro il 22 Dicembre.
- 📈 **Big Data** (50%)
    - Cosa fare: Porre domande specifiche sui dati assegnati al gruppo per la soluzione del problema e trovare una risposta tramite l’analisi dei dati.
    - Conoscenze necessarie: I concetti necessari a risolvere il problema sono stati spiegati nei mesi di Novembre e Dicembre.
    - Output: Codice R dell’analisi svolta. Presentazione in powerpoint/pdf con commenti, grafici e tabelle. Extra (facoltativo): grafici interattivi e/o dashboard.
    - Consegna: Invio mail a vincenzo.nardelli@unicatt.it dopo la presentazione in classe.
- 💡 **Vision** (10%)
    - Cosa fare: Considerazioni sull’impatto dei big data e idee future nel settore assegnato sanità, finanza, marketing. Rispondere alle domande: Quali opportunità e rischi ci saranno grazie ai Big Data? Oltre all’algoritmo e l’analisi dei dati proposti dal gruppo, cosa si potrebbe fare per risolvere il problema?


## 🙋🏻‍♀️ Domande e risposte

**Perchè non posso scegliere con chi fare il progetto?**

Perchè avreste organizzato i gruppi in base ai rapporti di amicizia che già avete. Sarà l’occasione per conoscere e passare del tempo e collaborare con altri studenti. Nel mondo lavorativo reale raramente si può scegliere con chi lavorare quindi bisogna sviluppare la capacità di lavorare bene con chiunque.

**Come sarà valutato l’esame?**

Il voto dell’esame è individuale e terrà in considerazione della partecipazione in aula, delle domande poste durante le lezioni ed i laboratori e del lavoro di gruppo. Non si limiterà esclusivamente alla valutazione degli output del lavoro consegnato.


## 🏅 Codice d’onore

Partecipando al progetto di gruppo decidi di sottostare a queste poche e semplici regole.

- Puoi cercare online, chiedere aiuto durante le lezioni e laboratori. Se utilizzi codice o testo da fonti esterne cita tutte le risorse a cui fai riferimento. Per esempio, se lo leggi su un blog, citalo. Se chiedi su forum, includi il link.
- Non puoi chiedere a qualcuno di fare compiti/progetti al posto tuo, gratuitamente o a pagamento. (È già successo in passato e ce ne siamo accorti!)
- Puoi discutere le domande con i compagni di classe, anche di altri gruppi.
- Non puoi copiare ciecamente le soluzioni dei compagni di classe di altri gruppi.
- Puoi utilizzare soluzioni già esistenti o output di AI generativa come parte dei tuoi progetti/incarichi, ma cita sempre le fonti e chiarisci quale è stato il tuo contributo specifico. L’AI deve essere un supporto, non un sostituto del tuo lavoro.
- Non puoi fingere che soluzioni o output generati da terzi o da sistemi di AI siano interamente tuoi.
- Ogni risultato ottenuto tramite AI deve essere attentamente controllato e validato. È tua responsabilità assicurarti che il contenuto generato sia corretto, rilevante e in linea con gli obiettivi del corso.
- Puoi pubblicare il tuo progetto finale online o citarlo nel CV ma solo al termine del corso!